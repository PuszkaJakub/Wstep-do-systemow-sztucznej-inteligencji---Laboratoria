# Zajęcia 01 - 13.03.2024

## Temat: proste problemy, chatboty

### Zadanie 1

Moim zdaniem do czynności wymagającej ludzkiej inteligencji, czyli umiejętności wyciągania wniosków na podstawie obserwacji 

Moim zdaniem, do czynności, które wymagają od człowieka inteligencji, czyli zdolności do dostrzegania relacji, uczenia się i wyciągania abstrakcyjnych wniosków na podstawie dotychczasowych obserwacji należą:

**Streszczenie tekstu**, należy zrozumieć o czym ten tekst mówi, znaleźć najważniejsze informacje i ubrać to w krótsze słowa. 

**Tłumaczenie tekstu** wymaga od tłumacza niekiedy domyślenia się kontekstu danej wypowiedzi, bądź danego słowa jeśli jest zapisane w jakimś na przykład slangu używanym przez konkretną grupę społeczną.

**Klasyfikacja tekstu** do kategorii tematycznych, podobnie jak streszczenie wymaga zrozumienia danego tekstu i właściwej interpretacji myśli autora, ponieważ tekst może traktować na przykład o zwierzętach, jednak autor użył metafory która odzwierciedla na przykład daną postawę ludzką. 

**Komponowanie muzyki** moim zdaniem wymaga specjalnego wizjonerskiego zmysłu, który pozwala na stworzenie dzieła i nie może zostać zrobione według wyuczonych schematów. 

**Kierowanie samochodem** wymaga ciągłej uważności, obserwacji otoczenia i właściwej reakcji w jak najkrótszej chwili. Pomimo że bezpieczne poruszanie się w ruchu drogowym dzięki przestrzeganiu ściśle określonych zasad jest możliwe, o czym świadczą zyskujące popularność w Ameryce samochody autonomiczne, to mimo istnienia niezliczonej liczby systemów wspomagających kierowcę, to jednak zdolność wyobraźni i niestandardowego myślenia w nietypowych sytuacjach jest potrzebna, aby dobrze jeździć samochodem.

Pozostałe zadania mogą być wykonywane schematycznie, na podstawie wcześniej wyuczonych wzorców. 

### Zadanie 2

Za problemy, które uznać można za mieszczące się w zakresie sztucznej inteligencji, czyli zdolności do podejmowania racjonalnych działań na podstawie aktualnych obserwacji oraz wcześniejszej analizy i wyuczonych schematów moim zdaniem można uznać:

**Tłumaczenie tekstu -** jest możliwe w sposób schematyczny dzięki nauczeniu się słowników obu języków i dopasowywaniu słów z jednego języka do drugiego.

**Odpowiadanie na proste pytania zadawane w języku naturalnym** algorytm na podstawie prawdopodobieństwa wybiera którąś z wyuczonych wcześniej przez ludzi odpowiedzi. Problem Turinga, który polegał na tym, że sędziowie mieli określić czy człowiek rozmawia z drugim człowiekiem czy z robotem.

**Klasyfikacja tekstu** np. na podstawie nauczonych tekstów i przyporządkowanych im kategoriom jest w stanie rozpoznać nowy tekst i przyporządkować mu odpowiednią kategorie.

**Rozwiązywanie układów** równań jest to algorytm, który można napisać. Sztuczna inteligencja może doskonalić się np. poprzez zapamiętywanie wyników równań które już były wcześniej co pozwala na szybsze rozwiązywanie równań bardziej złożonych.

**Układanie rozkładu jazdy** - można napisać algorytm, który pozwala na ułożenie optymalnego rozkładu jazdy i zrobi to nieporównywalnie szybciej niż człowiek. Przykładem algorytmu działającego na podobnej zasadzie jest algorytm pokrycia zbioru, który znajduje taką ilość na przykład rozgłośni radiowych, aby docierała ona do każdego miejsca przy wykorzystaniu jak najmniejszej ilości tych rozgłośni, minimalizując koszt wykupu czasu emisji w rozgłośniach.

**Symboliczne obliczanie pochodnych** - jest możliwe, gdyż podstawowe pochodne daje rozwiązać się wzorem, więc wystarczy jedynie napisać odpowiedni algorytm.

**Całkowanie** - podobnie jak pochodne ale w drugą stronę.

**Kierowanie samochodem** - z punktu widzenia sztucznej inteligencji jest to możliwe, gdyż daje się zaprogramować skomplikowane autonomiczne samochody które na podstawie użycia wielu czujników, które przetwarzają ogromną ilość informacji dookoła samochodu są w stanie odpowiednio reagować na sytuacje na drodze.

### Zadanie 3

Uważam, że wszystkie z wymienionych mogą być imitowane przez sztuczne maszyny, jedynie różnić się będzie sposób w jaki owe maszyny będzie uczyć się rozmowy i odpowiedzi na konkretne rodzaje pytań. Rozmowa towarzyska ma charakter mniej formalny i traktuje o czym innym niż dyskusja naukowa, zatem sztuczny system powinien udzielać odpowiedzi w inny sposób, ale zależy to od przystosowania i nauczenia systemu na konkretnej bazie pytań i danych. Rozmowa towarzyska wymaga mniej szczegółowych odpowiedzi, pozwalając na większe spłycenie merytoryki wypowiedzi, natomiast dyskusja naukowa czy polityczna winna była odbywać się na faktach.

### Zadanie 4

1. Moim zdaniem botem udającym człowieka jest cleverbot, natomiast botem służącym jest chat GPT. Cleverbot podaje odpowiedzi nie zawsze na temat, często głupie, pozbawione sensu, służące tylko podtrzymaniu konwersacji. Chat GPT stara się podać konkretną odpowiedź na dany temat wedle swojej bazy danych, na której jest nauczony.
2. **a)** Cleverbot podaje żart w stylu “przyszła baba do lekarza”. Chat GPT podaje jakiś dziwny żart, pozbawiony sensu.
**b)** Cleverbot nie umie podać żadnego cytatu. Chat GPT bez problemu podaje cytaty znanych osób.
**c)** Cleverbot nie potrafi rozmawiać na temat. Chat GPT pozwala na zadawanie pytań na dany temat i jeśli trzeba udziela bardziej szczegółowych odpowiedzi, jeśli ma takie informacje.
**d)** Oba boty pozwalają na zadawanie dużej liczby pytań.
**e)** Cleverbot nie reaguje na wracanie do wcześniejszych wątków rozmowy, chat GPT to obsługuje i może na przykład wytłumaczyć dany temat w inny sposób.
**f)** Cleverbot nie prowadzi konkretnej konwersacji tylko zawsze podaje odpowiedzi na ostatnie pytanie. Chat GPT zapytany oto, o co pytałem wcześniej precyzyjnie odpowiedział, przytaczając zadane pytanie.
**g)** Cleverbot odpowiada w sposób różny, nie wiadomo czy na temat. Chat GPT podaje konkretne odpowiedzi na pytania, a jeśli nie ma danych informacji to o tym informuje.
**h)** Cleverbot nie ważne jakie pytania by zadawać, odpowiada w głupi sposób, często nie nawiązujący wcale do pytania. Chat GPT podaje odpowiedzi na pytania precyzyjnie i nie ma problemu ze zmianą tematu.
**i)** Cleverbot nie pozwala na rozmawianie na konkretny wątek i podaje “losowe” odpowiedzi. Chat GPT pozwala na rozmowe na temat danego problemu i podaje dobre odpowiedzi.